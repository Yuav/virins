Vi har her tatt i bruk definisjon på kommunikasjon og relevant teori rundt dette. I regi av landsbyledelsen ble det bestemt at alle gruppene skulle ta Life Orientation- testen (LIFO) [11]. Dette foregikk allerede 3. landsbydag, noe som gjorde oss tidlig oppmerksomme på de eventuelle handlingsmåtene våre i ulike situasjoner. Et annet nyttig verktøy vi fikk gjennomførte i regi av Fasilitatorteamet var en tilbakemelding på gruppen ved å skrive anonyme lapper.

\section{Kommunikasjonsteori}

	En viktig forutsetning for at en gruppe skal fungere og løse problemstillinger er at kommunikasjonen innad i gruppa fungerer. Gjennom å forstå kommunikasjonsmønsteret i gruppa vil man ofte kunne si mye om gruppeprosessen og hvorfor ting fungerer eller ikke fungerer. 
	
	Kommunikasjon er en betegnelse på overføring eller utveksling av informasjon mellom personer. Mer presist kan man si at kommunikasjon er den prosessen der en sender overfører en type informasjon til mottaker og der mottaker(ne) får en viss forståelse av budskapet. I praksis er kommunikasjonsprosess en toveisprosess hvor det foregår gjensidige tilbakemeldinger og tolkninger. En mottaker oppfatter budskapet til sin egen forståelse. I denne prosessen vil det være fare for feiloppfatning av senderens mening, for eksempel ved at mottaker ikke forstår budskapet på samme måte som sender ønsket å formidle det. Dette stiller krav til at senderen må tenke på hvem mottaker er, samtidig som budskapet må gjøres så lett forståelig som mulig. Dermed er det viktig med tilbakemelding. Her kan mottaker overføre et nytt budskap til den opprinnelige senderen. Denne prosessen gjør det mulig for den opprinnelige senderen å korrigere feiloppfatning. Budskapet sendes frem og tilbake til en får en felles forståelse om hva det dreier seg om. 

	I en kommunikasjonsprosess kan det være ulike forhold som kan være med på å forstyrre formidlingen av budskapet. Dette kalles for støy. Det kan være støy/bråk i bokstavelig forstand eller det kan være språkforskjeller, svikt i konsentrasjonsevne, at flere personer snakker samtidig og at en er stresset. 
	
	Nonverbal atferd kan enten klargjøre eller forstyrre meningen i den verbale kommunikasjonen. Nonverbale tegn er i større grad enn verbalspråket bærere av budskapets emosjonelle innhold, men dette kan komplisere prosessen ved å bidra til større informasjonsmengde. Eksempler på nonverbal kommunikasjon er kroppsholdning, kroppsbevegelser, ansiktsuttrykk og paraspråk (trykk, toneleie, volum o.l). 
	
	Kommunikasjonsmønstre er ofte vanskelige å oppdage og må kartlegges spesifikt for å kunne si noe om gruppen. Imidlertid ser man ofte at kommunikasjonsmønstre gir en veldig god innsikt i hvordan beslutningsprosessene tas, enten det er i samhold med eller på tvers av avtalte prosesser. 
	
	For å være god på kommunikasjon trekker man ofte frem at man skal stille spørsmål, lytte aktivt, gi konstruktive tilbakemeldinger og vise evne til å takle følelser [4]. Det kan imidlertid også virke mot sin hensikt dersom man ikke mener det man sier, men heller bruker dette som hersketeknikker. Eksempler på dette er å befale og gi ordre, formane og moralisere, advare og true, dømme og kritisere, latterliggjøre og håne, tolke og stille diagnoser, smigre, vise falsk forståelse, forhøre og avlede. Bruk av disse hersketeknikkene vil kunne føre til store kommunikasjonsproblemer senere i prosessen og bør unngås. Det er ikke alltid bevisst at de brukes, og derfor må hele gruppa være oppmerksom på hverandre for å oppdage slike teknikker og gjøre noe med dem dersom de inntrer. Dette har vi heldigvis ikke opplevd underveis i arbeidet, verken i medgang eller når vi har vært stresset av tidsnød og frustrert over uløste problemer.
	
\section{LIFO- testen}

	LIFO- testen går ut på at man skal svare på 72 ulike påstander om hvordan man handler i ulike situasjoner. De ulike påstandene skal man gi verdi 1-4 etter hvor sterkt man føler den karakteriserer seg selv. Spørsmålene er lagt opp i bolker med fire utsagn, og man må bruke hele skalaen til å rangere utsagnene. Man får spørsmål som går på om situasjonen er preget av medgang eller motgang. Til slutt regner man ut en verdi som viser hvilken typisk adferdstype man hører under alt etter om man er i motgang eller medgang. Testen skiller mellom fire forskjellige type adferd [11]: 

	\begin{itemize}
		\item SG: Supporting/ Giving - støtte/ gi etter                                                                                   
		\item CH: Conserving/ Holding - bevare/ holde på 
		\item CT: Controlling/ Taking - lede/ ta over 
		\item AD: Adapting/ Dealing - tilpasse seg/ forhandle bort 
	\end{itemize}
	
	Kjennetegnene til de ulike atferdene er som følger [11]: 
	
	\begin{tabular}{| l | l | l |}
		Type atferd &
		Produktiv bruk &
		Overdreven bruk \\
		
		Support - Giving &
		Hjelpende, prinsippfast, samarbeidsvillig, plikttro, kvalitetsbevisst &
		Kan bli utnyttet, gir etter for andre \\
		  
		Control - Taking &
		Initiativrik, målrettet, dirigerende, iherdig, utholdende &
		Kan bli dominerende og ta over \\
		
		Conserving - Holding &
		Systematisk, analytisk, bevarende, fast &
		Kan risikere å holde igjen, bli for forsiktig \\
		
		Adaptive - Dealing &
		Empatisk, taktfull, fleksibel, entusiastisk, harmonisk &
		Kan gå på kompromiss med redeligheten \\
	\end{tabular}

	\subsection{Resultater}
	
		Vi la sammen resultatene våre og diskuterte hva slags oppførsel de representerte. Poengene var delt inn slik at hvis du hadde mindre enn 17 poeng på en stil, hadde du en såkalt "blind- spot" på dette feltet. Det vil si at du var svak eller ikke hadde en slik adferd i det hele tatt. Hadde du derimot over 30 poeng på en stil, ville det si at du hadde overdreven bruk av den stilen. Den høyeste poengsummen representerte den foretrukne oppførselen, men hvis en annen stil lå til og med tre poeng unna, var denne også en foretrukket stil. Dette vil si: > 29 indikerer at man bruker atferden mer enn man behøver < 16 viser til at man bruker atferden for lite. 

		\begin{tabular}{| l | l | l | l | l |}
			&
			SG & 
			CT &
			CH & 
			AD \\
			
			Rahele &
			30  &
			16  &
			13  &
			31  \\
			   
			&
			26  &
			16  &
			14  &
			34  \\
			
			Vegar & 
			27  &
			23  &
			22  &
			18  \\
			   
			&
			21  &
			22  &
			23  &
			24  \\
			
			Kristoffer  &
			25  &
			22  &
			23  &
			20  \\
			   
			&
			17  &
			29  &
			25  &
			19  \\
			
			Holger  &
			28  &
			12  &
			20  &
			30  \\
			   
			&
			30  &
			13  &
			23  &
			24  \\
			
			Jon  &
			18  &
			22  &
			26  &
			24  \\
			   
			&
			14  &
			25  &
			27  &
			24  \\
		\end{tabular}
	
		Resultatet til gruppa er vist i skjemaet ovenfor. Her er første linja resultatet fra "medgangssituasjoner" og andre linja viser til "motgangssituasjoner". 

	\subsection{Refleksjoner rundt LIFO- testen}
		
		\subsubsection{Rahele}
		
			Jeg synes LIFO testen passer bra med hvordan jeg oppfatter meg selv. I medgang hadde jeg en foretrukket adferd innenfor Support Giving og Adaptive Dealing. Jeg synes dette passer bra, siden jeg ikke er noe særlig glad i konflikter og vil prøve å unngå at de oppstår. Samtidig vil jeg forsøke å støtte andre og bidra til et fint miljø. Dette indikerer at jeg lett kan bli overkjørt uten at jeg nødvendigvis tar dette så tungt eller motsetter seg situasjonen. Jeg har en blindspot på Control Taking og Conserving Holding. Det fører til at jeg kanskje har vanskeligheter for å ta beslutninger uten å ha hørt på gruppens meninger først. Jeg blir kanskje for opptatt av at alle skal være enige, framfor å ta den avgjørelsen som er best for gruppen. I tillegg kan jeg bli litt for forsiktig med å si meningene mine og ta avgjørelser, noe som fort kan gjøre jobben usystematisk.  
		
			I motgang har jeg overdrevet bruk av Adaptive Dealing. Dette er nok igjen et utrykk for at jeg ikke liker å lage konflikter med mindre det er absolutt nødvendig. Jeg vil heller gi etter litt eller prøve å komme fram til et kompromiss. I motgang har jeg også blindspot på Control Taking og Conserving Holding. Dette er også på grunn av at jeg prøver å få alle til å trives. Jeg vil helst ikke vil være den som er nødt til å gi de upopulære oppgavene og ordrene. Dette tyder på at jeg ikke naturlig trer inn i en lederrolle og prøver heller å imøtekomme andres behov og lett kan skyve mine egne til side for samspillet. Jeg søker gjerne en vinn- vinn- situasjon for å holde hjulene i gang. Dette kan skade gruppeprosessen i og med at den letteste utveien ikke nødvendigvis er den beste. 

		\subsection{Vegar}

			Resultatene mine er ganske jevnt fordelt, men skifter når medgang blir til motgang. I medgang regjerer i all hovedsak Support Giving. Jeg er svært samarbeidsvillig og liker å hjelpe andre på gruppa. Jeg er glad i å ta i et tak og er støttende. 
			
			Jeg oppfatter meg selv som analytisk og faktaorientert, og jeg lar meg ikke vippe av pinnen under stress, selv om man noen ganger er nødt til å fire litt på kravene for å få ting til å gå i orden. Men samtidig er jeg fleksibel og prøver å se det store bildet i motgang. Dagsform, hvilke personer jeg jobber med og hvor engasjerte vi er bidrar til at jeg har ulik stil eller en fin blanding av flere stiler i motgang. Dermed kjenner jeg meg ganske godt igjen i LIFO- testens beskrivelse av atferden min. 

		\subsubsection{Kristoffer}

			Resultatene mine er ganske jevnt fordelt når det komme til medgang. Jeg er da sterkest på Support Giving, Control Taking og Conserving Holding.  I motgang er jeg mest fremtredende på Control Taking. Tidligere har jeg erfart at jeg i medgang jobber særlig hardt og målrettet, er initiativrik og analytisk. Jeg kan også være dirigerende. Dette skyldes nok at jeg blir inspirert av at ting går bra og blir veldig ivrig etter å fortsette den gode utviklingen. Samtidig prøver jeg å være hjelpende og samarbeidsvillig men er ikke særlig fleksibel eller empatisk, da jeg kanskje ikke ser dette behovet i medgang. I motgang blir jeg for opptatt av fremgang og problemløsing. Jeg liker å ta ansvar og få satt ting i gang men anser ikke meg selv som en særlig autoritær person. Jeg vet at jeg fort kan bli litt for ivrig og dårlig på å støtte aktiviteter, noe som kan hindre meg litt i å lære og dermed vokse. 
  
		\subsubsection{Holger}
			
			I medgang har jeg i følge LIFO- testen en foretrukket adferd innenfor Support Giving og Adaptive Dealing. I motgang er jeg sterkest på Support Giving, samtidig som jeg har en blindspot på Control Taking. Dette vil si at jeg tilpasser meg andre i gruppa både i medgang og motgang, men kvier meg for å lede så lenge ting går bra. Jeg kan fort gi etter og unngår å ta styringen. Jeg mener selv at dette slett ikke stemmer med personligheten og stilen min. Jeg synes jeg er mer en som leder og bevarer framfor å tilpasse meg og støtter. Jeg er svært kritisk og liker å basere meg på fakta og tall. Jeg ser gjerne etter konkrete resultater i praksis og er glad i å organisere data. Den største ulempen ved meg i motgang er at jeg fort kan bli overdrevet autoritær og overse andres behov. 
  
		\subsubsection{Jon}
		
			I medgang viser testen at jeg har en foretrukket adferd innenfor Conserving Holding og Adaptive Dealing. Dette passer bra med min egen oppfatning av meg selv. Jeg ønsker ikke å være spesielt framtredende men glad i å være systematisk og analytisk. Jeg arbeider med stor entusiasme og anser meg selv som nokså fleksibel. Jeg kommer sjelden i konflikt med dem jeg omgås eller skal jobbe sammen med.
			
			I motgang og stress endres LIFO- profilen min. Jeg har i følge LIFO- testen en foretrukket adferd innenfor Control Taking, Conserving Holding og Adaptive Dealing i slike situasjoner. Jeg velger å se på dette som en litt tøff adferd der man i motgang tar kontroll over situasjonen og får tingene gjort. Jeg har i følge testen en blindspot når det gjelder Support Giving i stressede situasjoner. Dette vil si at jeg i kritiske situasjoner kan være lite hensynsfull og kreve mye av andre. Jeg må innrømme at jeg er overrasket over resultatet med Support Giving. Personlig synes jeg at jeg er tillitsfull og lar andre ta styringen. Jeg bryr seg om andres behov og er svært inkluderende. 

	\subsection{Bruk av LIFO- testen}
	
		LIFO- testen brukte vi direkte og indirekte gjennom prosessen. Eksempel på dette er 9. landsbydag. Denne dagen var mer utfordrende enn tidligere. Holger er borte. Resten av oss har sittet flere timer og jobbet svært intenst på ulike hold, både prosess- og produktrapporten samt selve produktet og trackingen. På slutten av dagen har vi et møte om hvordan vi synes det går med oppgaven samt gruppedynamikken. Der kommer det fram at Vegar føler Kristoffer og Jon lett kan bestemme seg for noe som må gjøres for så å stikke av. "Dette er noe frustrerende for oss andre som blir sittende og ikke helt hvor dere er og hva dere gjør", hevder Vegar. Jon forstår hva Vegar mener og sier at det til tider kan gå litt tregt og føler man må få ut fingeren. Vegar påpeker at det er viktig at alle deltar i beslutningene som blir tatt, og dette er også Jon enig i. Denne handlingsmåten passer godt med Jons stil i følge LIFO- testen ved motgang, der han lett kan ta over styringen. Rahele og Kristoffer har vært passive i diskusjonen, men uttrykker at de også synes det er viktig at vi alle blir enige om hva som bør gjøres før vi setter i gang med noe. 

		Rahele benytter nå anledningen til å ta opp noe hun selv har tenkt over uten å si fra til de andre. Hun føler at hun ofte blir satt til å jobbe med prosessrapporten eller produktrapporten. Det virker litt som at hun ubevisst har fått rollen som "sekretær" (dette har vi også tatt opp i tidligere kapitler). Hun sier ikke imot fordi hun bidrar godt til dette og trives med arbeidet. Dette svarer også godt til forventet atferd i forhold til LIFO- testen, som tilsier at hun lett kan gi etter og tilpasse seg. Uten at Rahele har tatt opp dette med de andre merker Jon at hun ikke er helt tilfreds og foreslår at Rahele kan få skru litt på kameraet som skal demonteres. Rahele blir svært glad for dette og får dermed anvendt praktisk ferdighet som inkludere nøyaktighet og detaljarbeid. Dette passer også godt med Jon sin kartlagte atferd i følge LIFO- testen som sier at han er en som bevarer og tilpasser seg andre. 
