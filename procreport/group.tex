Gruppen vår består av studenter fra forskjellige studieretninger. Vi består av følgende medlemmer: 

\begin{description}
	\item[Jon] 4.års elektronikkstudent med fordypning nanoteknologi og fotonikk
	\item[Rahele] 5.års medisinstudent 
	\item[Holger] 4. års datateknikkstudent med fordypning i komplekse datasystemer 
	\item[Vegar] 4.års datateknikkstudent med fordypning i komplekse datasystemer 
	\item[Kristoffer] 4.års geofag- og petroleumsteknologistudent med fordypning i reservoar
\end{description}

\section{Presentasjon av oss}
	
	\subsection{Jon}
	
		Jeg er en 24 år gammel gutt som studerer elektronikk på fjerde året. Jeg fordyper meg innen fotonikk som omhandler optiske system og anvendelser av lys. Videre holder jeg på med data og programmering også utenom studiet. Dette er nyttig i prosjektet, da det kreves kompetanse innen elektronikk for å få på plass hardwaren som trengs. Jeg har også deltatt i prosjekter tidligere, som kan være nyttig erfaring for Eksperter i Team.
		
		Jeg forventer at Eksperter i Team blir faglig utfordrende med mye jobbing. Samtidig tror jeg at fokuset på prosess kan gi en nyttig læring som kan brukes videre. Jeg tror de andre på gruppa vil være motiverte til å løse oppgaven, og engasjerte i prosessen. Jeg tror det vil være folk fra studieretninger som ikke har direkte relevans med prosjektet, i tillegg til eksperter på feltet.
		
		Motivasjonen for å velge Virtual Reality var delvis at det var en sponset landsby. Det at det er et konkret produkt fra begynnelse til slutt som skulle realiseres synes jeg er spennende. Virtual Reality er også et spennende fagfelt, som jeg vanligvis ikke ville kommet borti. 
	
	\subsection{Rahele}
	
		Jeg er ei 23 år gammel jente som går 5.året på medisin. Studiet baserer seg stort sett på individuell innsats, men jeg har stor erfaring med kollokviearbeid og problembasert læring (Pbl). Jeg har hatt Pbl to ganger i uka gjennom studiet, og det er stort fokus på kommunikasjon, samarbeid, å lære bort kunnskap og å løse uenigheter i fellesskap. Dette føler jeg gjør henne rustet til å takle eventuelle problemer som kan oppstå i landsbygruppa. I tillegg har jeg mye kontakt med andre personer; pasienter, kolleger, leger, forskere og lignende der god kommunikasjon, forståelse og samarbeid er sentralt.
	
		Når det gjelder temaet Virtual Reality og problemstillinga innenfor dette har jeg lite kunnskaper, utenom grunnleggende PC- arbeid. Selv på hobbynivå har jeg lite erfaring med programmering og data. Dette gjør at jeg fort kan bli passiv når det kommer til den delen av oppgaven, men dette vil jeg ta igjen på engasjementet, prosessen og det praktiske. Jeg valgte VR fordi det virket som et svært interessant og utfordrende tema, spesielt med tanke på den faglige bakgrunnen min. Jeg vet at jeg i motsetning til de andre blir nødt til sette meg mer grundig inn i fagterminologien og teorien bak oppgaven, samt være aktiv og stille spørsmål dersom de andre i gruppa bruker ord og uttrykk jeg ikke forstår. Jeg er motivert til å gjøre mitt beste til å bidra mest mulig både i prosessen og til oppgaven slik at jeg og resten av gruppen blir fornøyde med innsatsen og resultatet til slutt.  
	
		Forventningene til landsbyen er mangfoldige. Jeg vet at dette kommer til å bli både krevende og utfordrende for meg og er innstilt på å jobbe en del med faget. Dette vil forhåpentligvis lønne seg i form av mer forståelse og interesse for videre arbeid. Oppgavene slår meg som ekstra spennende siden de stimulerer både til teoretiske og praktiske utfordringer samt kreativitet. Prinsippet med "cutting edge"; å resultere prosjektet i et produkt som ennå ikke er kommet på markedet, gjør det hele enda mer interessant og motiverende. 
	
		Dette er første året medisinstudenter obligatorisk må delta i EiT, dette svekket selvfølgelig motivasjonen min. Men jeg er fast bestemt på at når jeg først begynner på noe og skal jobbe i et fellesskap som påvirker andre så skal jeg gjøre en innsats og bidra med positiv holdning. Uansett sammensetning av gruppen, forventer jeg profesjonell tilnærming av arbeidet. Dette for meg innebærer at alle er engasjerte og gjør en innsats både for samarbeidet og sluttproduktet. Uenigheter bør tilnærmes med åpen diskusjon der alle parter får sagt sine meninger og synspunkter for så å bli enige om en løsning.
	
	\subsection{Holger }
	
		Jeg er en 22 år gammel gutt som studerer sivilingeniør datateknikk på fjerde året. Innen datateknikk tar jeg linjen komplekse datasystemer. I denne linjen fordyper man seg i det å bruke datamaskiner og programvare til å løse komplekse og beregningsintensive problemer. Gjennom studiet og jobber har jeg mye erfaring med programmering og systemutvikling. Som relevante for prosjektet trekker jeg frem fagene bildeteknikk, visualisering, parallelle beregninger og mikrokontroller systemdesign. I tillegg har jeg hatt en rekke fag og deltidsjobber som gir generell programmeringskompetanse og erfaring med systemutvikling og programvareprosjekt.
		
		Mine forventninger til EiT er å motta nyttig informasjon og erfaringer om gruppearbeid som jeg kan bruke i senere prosjekter på skolen og i arbeidslivet. Det er ikke første gang jeg har jobbet i en større gruppe med en krevende oppgave, men ikke før nå har det vært fokus på prosessen. Jeg er skeptisk til hvor mye av teorien i faget som faktisk er riktig eller nyttig, men jeg forsøker å være åpen og ikke trekke konklusjoner før etter EiT- perioden.
		
		Jeg valgte VR- landsbyen fordi jeg er interessert i visualisering og data. Jeg forventer å få laget et spennende produkt og kunne bidra i stor grad med min kompetanse. Jeg er spent på hvordan det blir å jobbe med andre fra helt andre fagretninger, men forventer at de fleste på landsbyen er ingeniører innen petroleum eller data. Videre forventer jeg at folk er motiverte og seriøse, samt at de kan jobbe effektivt.
	
	\subsection{Vegar}
	
		Jeg studerer sivilingeniørlinjen i datateknikk og er nå på fjerde studieår. Spesialiseringen min innen datateknikk kalles komplekse systemer, som kort sagt omfatter algoritmer og metoder for å løse komplekse og beregningsintensive problemer. For dette prosjektet tror jeg fagene matematikk, bildeteknikk og visualisering kommer til nytte.
		
		De forventningene jeg hadde før EiT var å få erfaring og trening i gruppe- og prosjektarbeid, samt å jobbe med en interessant problemstilling. Dette er noe som utvilsomt er nyttig i arbeidslivet. Jeg har tidligere vært med på flere prosjekter både i og utenfor studiet og synes prosjektvirksomhet er en god og engasjerende arbeidsform.
		 
		En utfordring som står sentralt i EiT er tverrfaglighet, og det blir interessant å se hvordan alle kommer til bidra både individuelt sett og faglig. I tillegg vil det bli lærerikt å bruke teorien i faget i de gruppemessige problemstillingene som dukker opp.
		
		Jeg valgte VR- landsbyen i håp om å få jobbe med en interessant problemstilling, spesielt med tanke på visualisering, men også å få kunnskap om faktisk bruk av visualiseringsteknikker i industrien. 
	
	\subsection{Kristoffer}
		
		Jeg er en 22 år gammel petroleumsteknologistudent som går på fjerdeåret. Jeg har fordypning innen reservoarteknologi. Jeg har tatt bachelorgraden i petroleumsteknologi på Universitetet i Stavanger. I dette prosjektet er ikke min studieretning, petroleum, direkte involvert i prosjektet, men ingeniørkompetansen min er viktig for gruppa. Jeg er en pliktoppfyllende, positiv og sosial person som jobber strukturert og målrettet.   
	
		Jeg forventet å lære mer om visualisering av reservoar, noe om programmering, samt å få erfaring med å jobbe i en profesjonell og tverrfaglig gruppe. Jeg har jobbet mye tidligere med gruppearbeid, men aldri en like omfattende oppgave og med et så stort fokus på prosess i tillegg til produkt. Jeg forventer at gruppemedlemmene har en profesjonell holdning, er pliktoppfyllende og har en god arbeidsinnsats. 
		
		Jeg hadde ingen innflytelse på valg av landsby, jeg ble plassert i VR- landsbyen en uke før første landsbydag grunnet mulig utenlandsopphold denne våren. Jeg ble veldig fornøyd med VR- landsbyen. Det virket som en spennende landsby med konkrete oppgaver og et spennende fagfelt som kan gi utfordringer. I tilegg er landsbyen delvis sponset som kan være en fin fordel. 

\section{Sammensettingen av oss}

	Vi er en gruppe satt sammen av ulike fagfelt. Til tross for dette føler alle at de vil kunne bidra tverrfaglig. De fleste av oss har erfaringer med prosjekt- og gruppearbeid fra tidligere. I tillegg har alle utenom Rahele engasjert seg i datateknologi og programmering enten på fritida eller gjennom studiet. 
	
	Forventningene våre til EiT er noenlunde like. Vi vet alle på forhånd at arbeidet vil være krevende og tverrfaglig utfordrende. Vi stiller oss positive i forhold til resten av medlemmene og forventer profesjonell oppførsel, og arbeidsinnsats og engasjement. Et tverrfaglig prosjekt vil mest trolig være et nyttig erfaring videre i arbeidslivet.
	
	Motivasjonen for å velge VR-landsbyen har vært ulikt. Kristoffer ble tilfeldigvis plassert her, og Rahele har vært noe umotivert i forkant på grunn av den nye innføringen av EiT på medisinstudiet. Men de er begge positivt innstilt til prosjektet og arbeidet i landsbyen. Holger, Vegar og Jon har hovedsakelig valgt VR med tanke på fagkompetansen sin. De håper på spennende problemstillinger og er ivrige på produktutvikling. 
	
	Sosialt sett virker det som gruppen består av personer innstilte på å arbeide hardt og målrettet, samt gjøre sitt ytterste for å komme fram til et godt resultat. Vi varpositive før start av prosjektet og svært spent på hvordan det tverrfaglige samarbeidet og gruppedynamikken kommer til å fungere. 

\section{Gruppestruktur}

	Vi bestemte oss ganske tidlig for at vi ikke ville ha noen gruppeleder. Vi ville så langt vi kunne prøve å løse problemer ved åpen kommunikasjon, diskusjon og argumentering. Dersom dette ikke lot seg gjennomføre ville vi trekke inn fasilitatorteamet. Siden vi er fem i gruppen, ville også en avstemming være lett gjennomførbar. Dermed skulle ingen spesifikk person ha et overordnet ansvar for framgangen i prosjektet og administrative oppgaver, men alle skulle dele på dette ansvaret og sørge for et godt resultat. I praksis baserte vi oss på å opprettholde en flat struktur med likt fordelt ansvar. Når det kom til datarelaterte spørsmål, ville vi vektlegge meningene til de mest datakyndige. 
	
	Gjennom prosjektet har det ikke oppstått uenigheter i så stor grad at vi har hatt behov får en avstemming eller å involvere fasilitatorteamet. De gangene vi har vært uenige har det dreiet seg om framgangs - eller arbeidsmåte. Eksempel på dette er ved programmering. Her har Holger, Vegar og Jon som er de mest datakyndige, i hovedsak styrt diskusjonen. Deriblant hendte dette en gang noe ved en morgenmøte der vi satt og planla videre produktutvikling. Holger sa klart ifra hva han mente skulle gjøres videre og at dette var den beste ideen. Vegar og Jon følte straks at Holger hadde inntatt en lederstilling og kom med ordre. Det etterfulgte en stillhet, og etter en stund konfronterte de dette med ham. Holger ble irritert og følte de kunne ha sagt noe med en gang. "Jeg hadde ingen hensikt i å være sjefete, jeg ville bare komme med et godt forslag. Det er viktig at dere sier fra om slikt slik at det ikke skaper indirekte dårlig stemning i gruppen". Rahele og Kristoffer hadde ikke helt oppfattet Holger som sjefete, men understreket at vi har bestemt at vi skal ha flat struktur i gruppen og dersom man føler brudd på dette er det viktig å si fra. Konsekvensen av denne hendelsen var at Holger ble mer bevisst på sin væremåte og hvordan denne kan oppfattes samtidig som Vegar og Jon opplevde stor grad av forståelse. Vi alle merket hvor lett det var å ta opp konflikter i gruppen, noe som gjorde oss mer trygge på hverandre. 

\section{Faktorer som hindrer en effektiv gruppe}
	
	Det finnes flere faktorer som kan hindre at gruppemedlemmer fungerer som en effektiv gruppe. Her nevner vi noen punkter som karakteriserer en ineffektiv gruppe [8]:

	\subsection{Enveiskommunikasjon}
	
		Dette betyr at kommunikasjonen i gruppen skjer gjennom monologer, i stedet for dialoger (eller polyloger). En person snakker til de andre gruppemedlemmene, som kun lytter [8].
	
		Dette føler vi at ikke er tilfelle i gruppen vår. Samtalene er som regel balanserte hvor alle kommer til ordet. Jon påpeker likevel at det har vært noen tilfeller hvor Holger har utført monologer hvor han ikke gir rom for tilbakemelding. Det har da mot slutten av prosjektet kommet fram at det ikke alltid ble tatt opp når den aktuelle situasjonen oppstod. Jon argumenterer med at det i hovedsak gjelder slutten av prosjektet. "Da er alle stresset og noe oppfyrt. Det er lett å komme med krasse kommentarer, samtidig som man lett kan ta til seg disse. Derfor valgte jeg å la det gå i stedet for å skape en konflikt." Holger sier at det ikke er lett å endre væremåte, men det er viktig for ham å få innsikt i hvordan han oppfører seg og hvordan det påvirker resten. "Og det får han ikke mulighet til å gjøre dersom ingen sier fra", legger Rahele til. Kristoffer påpeker at vi tidlig i prosessen ble enige om å være åpne og ta opp ting vi er misfornøyde med eller har på hjertet.
		 
		Vi kom fram til at alle må gjøre større innsats i å stå fram, det er viktig både på individuell basis og for gruppa som helhet. 
	
	\subsection{Ujevn deltagelse}
	
		Dette betyr at gruppemedlemmenes innvirkning og innsats i arbeidet er særdeles ujevn [8].
		
		I vårt tilfelle vises dette sterkest i forbindelse med tverrfagligheten i gruppa. I arbeid og samtale som omhandler data kan Rahele og Kristoffer bli passive og gjøre lite arbeid. Vi prøvde hele tiden å engasjere alle medlemmene ved å diskutere åpent og forklare faguttrykk. Enkelte ganger følte Rahele at de datakyndige lett kunne glemme å forklare ord og uttrykk som falt dem naturlig. "Det er viktig at du sier fra om dette, det er ikke alltid vi tenker over at ting vi sier er uforståelig for deg", sier Vegar. Rahele innser hvor lett det er å glemme dette i en diskusjon og bestemmer seg for å bli flinkere til å stille spørsmål dersom det er noe hun ikke forstår. Dette vil da bidra til bedre engasjement og deltagelse fra alle oss og styrker samarbeidet. 
	
	\subsection{Uenigheter unngås eller ignoreres}
	
		Dette innebærer at gruppen skyr unna uenigheter, og prøver å unngå å sette fokus på eventuelle uenigheter som oppstår. Konflikter skyves under teppet [8].
		
		Her kan vi dra fram situasjonen med Jon som oppfattet at Holger utførte monologer (se tidligere i kapitlet). Jon unngikk å ta opp situasjonen, og denne ble skyvet indirekte under teppet.
		
		Et annet eksempel er en gang når Rahele følte hun automatisk fikk rollen som sekretær. Hun ble satt til å skrive på prosessrapporten mens guttene jobbet med produktet. Det tok noe tid før hun tok opp dette, og hadde det ikke vært for at situasjonen bydde seg når en annen konflikt ble tatt opp hadde hun kanskje ikke brakt dette på banen. Resultatet av dette ville vært synkende motivasjon og økt irritasjon hos Rahele. Samtidig ville vi ikke løst denne konflikten siden de andre ikke hadde fått innsikt i hva Rahele følte. 

\section{Faglig kompetanse}
  
	Den første dagen hadde vi blant annet en uformell gjennomgang av kompetansen til de forskjellige gruppemedlemmene. Vi merket raskt at den faglige kompetansen i gruppa var høy, men hos Rahele og Kristoffer lå den mye utenfor VR- landsbyens fagområde. Deres manglende kompetanse innenfor det aktuelle fagfeltet viste seg tydelig allerede under valg av oppgave. Dette løste gruppen enkelt ved å bruke god tid på å forklare og gjennomgå hver av oppgavene, hva de innebar, hvilke forutsetninger de la til grunne og ikke minst hvordan alle kunne få delta i å løse oppgaven. Dermed kunne vi velge oppgave både på bakgrunn av interesse samt faglig utfordring.
 
\section{Anvendelse av fagkompetanse}

	I valg av oppgave diskuterte vi de ulike problemstillingene og ble enige om en oppgave som faglig sett omhandlet mest data og elektronikk, men både Rahele og Kristoffer og brant for. Etter samhør med landsbyleder fikk vi vite at det er greit at ikke alle fagretninger er direkte presentert så lenge alle i gruppa var engasjert rundt oppgaven. 
	
	Vi hadde åpen diskusjon og tok for oss hver oppgave for seg, reflekterte og besluttet om denne var aktuell for oss eller ikke. Noen av oppgavene forkastet vi relativt raskt, dette på grunn av mangel på interesse for emnet. Andre oppgaver snakket vi lenge rundt, enten fordi alle var interesserte eller fordi noen av oss var mer ivrige på oppgaven enn andre. Alle på gruppa bidro med sine synspunkter. Når det gjaldt det faglige perspektivet, stilte Rahele og Kristoffer mest spørsmål omkring hvordan de ulike oppgavene kunne løses og hvordan de med mindre faglig kompetanse kunne bidra. Jon, Holger og Vegar ga dem tilstrekkelig informasjon slik at de også kunne delta og diskutere mer profesjonelt. 
	
	Vi brukte god tid på å bestemme oss, og de to oppgavene vi var mest interesserte i til slutt var "Inexpensive tracked VR" og "Multiuse interface". Holger var spesielt motivert for "Inexpensive tracked VR" og argumenterte mye for denne. Etter hvert ble alle enige om at det ville være den mest interessante oppgaven som ville gi oss mest utfordring.  

	Når det gjelder selve formuleringen av problemstillingen oppstod det stor uenighet. Vi hang oss veldig opp i valg av ord og hvordan disse kunne oppfattes. Til og med om problemstillingen skulle formuleres som en setning eller et spørsmål ble diskutert. Holger syntes det var for stor vekt på detaljer. Dette fordi vi hadde ulike oppfatninger av hvordan en problemstilling skal defineres og hvor detaljert den skal være. Alle fikk sagt sitt, men Holger ble noe oppgitt over gruppen. Til slutt spurte vi Egil om hans mening, og han syntes formuleringen vi hadde var fin, så valgte denne som endelig formulering. Dette er et eksempel på at vi engasjerte ledelsen for å komme fram til en enighet.   
	
	Ved valg av problemstilling prøvde vi å ta hensyn til alle sine fagfelt. Retningslinjene for EiT går ut på at vi skal både utvikle bedre samspill samt anvende fagkompetansen vår. Tverrfaglig samarbeid og utvikling av de teoretiske kunnskapene og praktiske ferdighetene våre står sentralt. Vi diskuterte mye fram og tilbake på hvordan vi kunne velge en oppave som inkluderte alle sine fagfelt. Dette viste seg å være noe vanskelig siden oppgavetemaene i hovedsak dreiet seg om data, programmering og elektronikk. 
	På den måten mente Rahele at det ville være vanskelig å bli inkludert direkte, men mente at hun enkelt kunne bidra på andre måter, blant annet kommunikasjon og forskning og såkalt pirkearbeid. Kristoffer er enig; "vi trenger jo ikke å bidra direkte med ting vi har lært på skolen. Et godt tverrfaglig samarbeid kan vi få til ved å anvende faglige og praktiske ferdigheter indirekte og tilnærme oss oppgaven på en måte som inkludere oss alle". 
