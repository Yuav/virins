Dette er fagrapporten til Team 4 i Eksperter i Team, VR-Landsbyen. Den beskriver det faglige produktet som ble utviklet i løpet av semesteret. Produktet er en løsning for virtuell virkelighet, og denne rapporten inneholder resultatene av et forstudie, kravspesifikasjonen til løsningen sammen med beskrivelse design og implementasjon og til slutt en presentasjon av resultatet av prosjektet.

\section{Problemstilling}

	Oppgaven som gruppa valgte var "Inexpensive Tracked VR". Dette var fordi gruppa synes denne oppgaven hadde høyeste "wow-faktor", og fordi gruppa følte at kompentansen for å løse den var tilstede. Problemstillingen vi kom frem til lyder som følger:
	
	\setlength{\parskip}{-0.15in}
	\begin{center}
		\em Er det mulig å lage en rimelig og brukbar løsning \\
		for tracking av hode til bruk i virtuell virkelighet?
	\end{center}
	
	Tracking av hode betyr at man beregner posisjonen hodet til brukeren har i rommet. Med rimelig menes at systemets totale kostnad skal være under 10  000 NOK, og med brukbar menes det at systemet er lett å sette opp og bruke, selv for personer med lite erfaring med data.
	
	\setlength{\parskip}{0.1in}
	
	Gruppa ble enige om å bruke et headset til å feste infrarøde dioder på, spore dem ved hjelp av et kamera, og ut fra dette beregne posisjonen til hodet som bruker headsettet.

\section{Ressurser}

	Dette er krevende prosjekt som trenger personer med gode faglige og teknologiske kunnskaper innen data, elektronikk og petroleum. Og med personer i gruppa innefor alle disse faglige feltene ble prosjektet gjennomførbart. Vi fikk også mye hjelp fra ressurssterke personer utenfor gruppa innen data og elektronikk og vi fikk god hjelp fra Omega- og IPT-verkstedet.
	
	Dette prosjektet er ganske omfattende og kostnadskrevende med innkjøp av dyrt elektronisk utstyr. Derfor er samarbeidet og den økonomiske støtten fra StatoilHydro svært viktig. Det er blitt gjort en del innkjøp av utstyr i forbindelse med prosjektet selv om ikke alt er brukt i vår endelige prototyp. Institutt for Petroleumsteknologi har gitt oss tilgjenglighet til mye avansert datautstyr som har vært viktig for gjennomførelsen av prosjektet.
	
\section{Teamet}

	Vi består av 5 studenter på NTNU. To går siv.ing. datateknikk, en går siv.ing. elektronikk, en går siv.ing. petroleumsteknologi og en går medisin. Vi er fire stykker fra 4. klasse og en fra 5., og alderen er fra 22 til 24 år.

	\begin{figure}[h]
	\centering
	\includegraphics[width=0.60\textwidth]{graphics/people.jpg}
	\caption{Team 4. (Fra venstre) Jon Skarpetveit, Vegar Neshaug, Rahele Zarabi, Holger Ludvigsen, Kristoffer Selboe}
	\label{fig:people}
	\end{figure}