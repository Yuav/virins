Temaet for landsbyen er Virtual Reality. Dette går ut på å bruke IT til å simulere virkeligheten. Vegar, Holger og Jon valgte denne landsbyen fordi de liker visualisering og data, samt at den vil stimulere den kunnskapen de har innen feltet fra før. Kristoffer har stor interesse for temaet men ble tilfeldig plassert her. Rahele hadde ingen bakgrunn for valg av landsby men syntes dette ville være en interessant utfordring og fin mulighet til å bli bedre innen data. 

\section{Landsbyledelsen}

	Landsbyledelsen består av følgende personer:
	
	\begin{itemize}
		\item Landsbyleder: Førsteamanuensis Egil Tjåland 
		\item Visualiseringsekspert: Thorvald Natvig 
		\item Visualiseringsekspert: Knut Bakke 
		\item Læringsassistent: Reza Zarabi
		\item Læringsassistent: Andreas B. Karlsen
	\end{itemize}
	
	Læringsassistentene har vært til stede hver eneste landsbydag og bidratt med samtaler og hjelp knyttet til gruppeprosessen. Landsbylederen har hatt overordnet ansvar for det praktiske rundt organiseringen av landsbydagene, mens visualiseringsekspertene har bidratt med råd om valg av og bruk av verktøy. 

\section{Rammer for landsbyen}
	
	VR-landsbyen er organisert noe annerledes enn resten av Eksperter i Team landsbyene. Denne baserer seg på ekstern sponsor og oppdragsgiver, nemlig Statoil. Også et annet landsby, Gullfaks, er likeledes sponset eksternt av Hydro. Dette gir mange muligheter i forhold til andre landsbyer siden de har stramme budsjetter. Men til gjengjeld er det veldig tekniske oppgaver som blir gitt, i tillegg til at det stilles svært høye krav av oss studentene både i prosess samt produktutvikling. 
	
	VR-landsbyen består av fem grupper med fire til fem medlemmer i hver gruppe. Det er obligatorisk oppmøte hver onsdag kl 09.15 og fram til kl 17.00, men arbeidsmengden har krevd innsats også utenom dette. Dermed har det blitt noen sene kvelder, samt litt hjemmelekser. Det har vært en god del fast opplegg som personlighetstester, bedriftsbesøk og gruppeoppgaver. Dette har vært arrangert og gjennomført av fasilitatorteamet. Til tider har det føltes som disse oppgavene har gått på bekostning av verdifull tid som kunne vært brukt på selve prosjektet, men det skal også sies at mye av disse gjennomføringene har vært svært lærerike og hjulpet oss i prosessen og hvordan fungere som en enhet. 
	
	De verktøyene vi har brukt har vært presentert og anbefalt av fasilitatorteamet. En del av verktøyene var beregnet på selvstudium, noe som krevde mye tid fordi vi kun hadde ett eksemplar av stoffet tilgjengelig slik at en person måtte ta det med seg hjem, forstå og sette seg inn i det for så å legge det frem og dele med resten av gruppa neste gang. Dette følte vi var noe tidkrevende, og noen ganger ville vi ha fått mer ut av stoffet dersom dette hadde blitt tatt opp og gjennomgått i plenum med alle gruppene til stede. Gruppen vår har også snakket med tidligere EiT- medlemmer og fått råd om flere nyttige verktøy som vi har tatt i bruk under prosjektet.
	
	Som team har vi følt at alle har fått bidratt til sluttproduktet. Selvfølgelig har de mest datakyndige gjort mye større innsats med selve programmeringsdelen og det tekniske, men vi har alle følt at vi har tatt del, samarbeidet og fått til et produkt vi kan være fornøyde med. Vi har til syvende og sist vært enige i avgjørelser som har blitt tatt og valg som er gjort.
	
\section{Fasiliteter}

	Gruppen har for det meste vært samlet på TS (PetroleumTeknisk Senter). I starten arbeidet vi nokså spredt, blant annet på klasserommet, VR- caven, video- konferanserommet, datasal og Gløshaugen. Det føltes fort oppstykket å jobbe så atskilt så etter hvert har vi alle vært samlet på VR- caven. Både modellering og rapportskriving samt sammensettingen av produktet har foregått her. Vi har fast lunsjpause mellom kl 11.30 og 12.00 der vi alle møtes og spiser sammen. Denne anledningen benytter vi til å ta en liten oppsummering på hva vi har gjort, hva vi skal gjøre videre og eventuelt hvilke problemer vi har opplevd og om vi trenger å ta noen avgjørelser i plenum. Vi har vært godt fornøyd med tilgang på datamaskiner og nødvendig utstyr som enten har blitt bestilt opp eller blitt lånt ut til oss. 
 
\section{Ordforklaringer}

	Det er flere begrep eller definisjoner som kan beskrive samarbeidet og fremdriften i en gruppe. Her har vi listet opp noen av disse. Betydningene kan muligens virke som en selvfølge, men vi føler at det er viktig å gi en kort definisjon basert på vår oppfatning av disse før vi bruker dem videre i prosessrapporten.
	
	\begin{description}
		\item[Ledelse] Betegner den styrende delen i arbeidet. Lederen har normalt det øverste ansvaret gjennom prosjektet. Ledelsen leder da teamet etter de målene som er satt.
		
		\item[Avgjørelser] Hva som blir bestemt i en gruppe, enten av en autoritær person eller i fellesskap anses som avgjørelse. Noen ganger er det store uenigheter omkring en avgjørelse og vanskelig å tilfredsstille alle partene.
		
		\item[Gruppestruktur] Defineres som hvordan gruppen er satt sammen. Man kan enten ha en gruppeleder som har det øverste ansvaret, eller en flat struktur der alle medlemmene deltar likt i avgjørelser og valg som tas.
		
		\item[Kommunikasjon] Definerer utveksling av informasjon mellom personer. Det er da en sender med et budskap som mottas og forstås av en mottaker. Her er tilbakemeldinger og tolkning sentralt for gjensidig forståelse av budskapet.
		
		\item[Roller] Her tenker vi på sosial rolle, det vil si et atferdsmønster som er typisk for en person eller som forventes ut fra en spesiell situasjon.
		
		\item[Deltakelse] Går ut på å være med i en prosess eller situasjon og bidra. Det gjelder å gi av seg selv og tør å si hva man mener.
		
		\item[Konflikter] Enkelt sagt er en konflikt en kollisjon mellom interesser, verdier eller handlinger. Det er følelser involvert og frustrasjon, irritasjon eller likegyldighet kan oppstå. 
		
		\item[Motivasjon] Det som forårsaker aktivitet og bidrar til fremdrift. Motivasjon holder aktiviteten ved like og gir mål og mening. Videre kan dette føre til engasjement og positive holdninger.
		
		\item[Dynamikk] Oppførselen til gruppen som helhet og individene i forhold til et mål. Hvordan man fungerer sammen, løser konflikter og arbeider mot et mål.
		
		\item[Gruppeprosess] Dette kan både være fysiske arbeidsoperasjoner samt en tankemessig utvikling. I begge tilfeller er formålet å komme fram til et bestemt resultat. 
	\end{description}