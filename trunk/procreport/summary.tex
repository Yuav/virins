Denne rapporten er en del av faget Eksperter i Team og dekker prosessdelen for gruppe 4 ved VR- landsbyen 2009. Gruppeprosessen omfatter blant annet de sosiale og følelsesmessige opplevelsene. Gruppens fremdrift, samarbeidsvilje, gjensidige respekt, dialog og dynamikk står sentralt. Vi beskriver, analyserer og vurderer selve gruppeprosessen i forbindelse med det faglige arbeidet. Prosessteori er forsøkt knyttet opp mot gruppens egne erfaringer. I tillegg inneholder rapporten refleksjoner rundt prosessen. Gjennom rapporten kommer vi også til å knytte utvalgte signifikante hendelser opp mot relevant teori. 

Vi har her tatt for oss de ulike prosessene som foregikk innad i gruppen, hvordan vi har påvirket hverandre både positivt og negativt, samt de erfaringene hvert enkelt av oss satt igjen med ved endt gruppearbeid. Vi har også sett på hvordan gruppen påvirket enkeltpersonene, både fagmessig og når det kom til progresjon i det individuelle arbeidet. Samholdet i gruppen ble også bedre når vi lærte hverandre å kjenne og innså hvor avhengige vi var av hverandre for å oppnå et godt resultat.

Resultatet av prosjektet er et forslag for et billig men godt system for tracking av posisjonen til et hode. Hensikten med dette er å bevege en 3D-scene på en skjerm sammen med hodet for å oppnå følelsen av virtuell virkelighet. Oppgaven har hatt mye fokus på datateknologi, og gruppemedlemmenes faglige bakgrunn har vært svært ulik; bestående av en medisiner, elektroniker, petroleumsfag og to med bakgrunn fra datalinje.

Gruppen opplevde oppgaven som lite tverrfaglig og med fokus på datateknologi. Det har derfor vært en utfordring å få utnytte den tverrfaglige kompetansen til gruppa på en tilfredsstillende måte. Her har gruppen etter hvert blitt oppmerksom på at kompetanse er mer enn kun fagvalg. Da gruppen kjennetegnes av svært like personligheter, har dette vært en av årsakene til at gruppen har fungert meget bra sammen sosialt. Vi har lært å utnytte flere aspekter av den faglige bakgrunnen vår slik at hvert enkelt kan bidra. Det har vist seg å være viktig med konkrete avtaler og målsettinger for å unngå konflikter, misforståelser og tidsnød. 

Vi føler det har vært store krav til oss studentene, men etter endt prosjekt føler vi at EiT har bidratt til bedre tverrfaglig innsikt og utnyttelse av dette ved fremtidig samarbeid.

EiT - VR-landsbyen 2009\\
Gruppe 4 - Virtual Insanity

%Godkjent av:




%___________________	___________________	___________________
%Jon Skarpeteig		Kristoffer Selboe		Vegar Neshaug




%___________________		___________________
%Rahele Zarabi				Holger Ludviksen
