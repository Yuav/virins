Faget Eksperter i Team (EiT) gjennomføres for tilnærmet samtlige mastergradstudenter ved NTNU. Det blir stadig mer vanlig å jobbe i team. Faget organiseres i landsbyer med et gitt tema, og i landsbyen vår har alle grupper hatt forskjellige prosjekter utenom to grupper, oss og en annen gruppe. Men etter problemstilling og vinkling av oppgaven så vi raskt at vi hadde valgt ulike veier. Faget skal trene studentene i tverrfaglig samarbeid og gi innsikt i egen adferd, samt hvordan den påvirker og lar seg påvirke av gruppen. Læringsprosessen til Eksperter i Team er utradisjonell i forhold til andre fag ved universitetet. Faglærerne har en fasilitatorrolle, hvor det ikke bare er fokus på det faglige, men også arbeidsprosessen til gruppene. Vi har tolket budskapet til EiT som følger: 

\begin{itemize}
	\item Å ha innsikt i egen faglig kompetanse, og hvordan dette kan brukes i prosjektarbeidet.
	\item Å ha innsikt i hvordan egen adferd påvirker gruppen, og hvordan man selv blir påvirket av gruppen.
	\item Å utvikle ferdigheter til å løse en tverrfaglig problemstilling.   
\end{itemize}
	
VR- landsbyen stiller relativt store krav til datakompetanse og dette har gitt oss en del utfordringer under arbeidet med oppgaven. Gruppen vår valgte oppgaven "Inexpensive tracked IR". Oppgavevalget var hovedsaklig basert på felles interesse blant medlemmene samtidig som vi vektla gruppemedlemmenes faglige bakgrunn. Det faktum at to i gruppa ikke hadde noen datakunnskaper på forhånd ble tatt til vurdering. Dermed var det viktig for oss å velge en oppgave der vi følte alle kunne bidra og lettere tilegne seg nødvendig kunnskap for å kunne løse oppgaven. Nærmere utforming av oppgaven har blitt gjort sammen med fagleder Egil Tjåland samt ansatte hos Statoil Hydro i Bergen. Oppgaven går kort fortalt ut på å lage et billig men godt system for tracking til bruk i virtuell virkelighet. Med tracking menes å spore posisjonen, rotasjonen, farten og lignende til et objekt (f.eks. hodet). Potensielle bruksområder er simulering og spill.

Hver onsdag gruppen har arbeidet, har det blitt skrevet dagbok. I tillegg har viktige refleksjoner blitt notert ned, og blant annet arbeidsplanlegging og resultater fra personlighetstester har blitt vurdert underveis. Mot slutten av arbeidet har prosessen blitt vurdert mer grundig opp mot relevant teori, i et forsøk på å se mer dyptliggende sammenhenger. Prosessrapporten har derfor gradvis blitt til, og det endelige produktet er ser vi på som et løpende produkt. 

Prosessrapporten er skrevet i fellesskap, det vil si at flere gruppemedlemmer har jobbet samtidig med rapporten. Den har nesten utelukkende blitt skrevet med minimum to medlemmer til stede, noe som har fungert bra som bidrag til diskusjon og vurdering. Rapporten kan derfor i høyeste grad betraktes som et felles produkt, som alle har deltatt aktivt i.
